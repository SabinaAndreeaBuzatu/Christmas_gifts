# Christmas_gifts

Cerinta:
Este 2021 și pentru că 2020 nu se putea termina altfel, calculatorul cuantic al lui Moș Crăciun a
suferit câteva pagube. Spiridușii lucrează de zor pentru a îl repara, însă au nevoie de ajutor. Pentru a
reuși să salveze Crăciunul, toți spiridușii s-au aliat pentru a pune pe picioare tehnologia care pentru
noi încă nu este accesibilă. Doamna Crăciun are grijă de reni și face ordine între jucării, iar bătrânul
cu barbă albă nu se poate descurca deloc singur. Știe că studenții de la Facultatea de Matematică și
Informatică din București sunt pricepuți și îl pot ajuta cu o soluție temporară astfel încât să
gestioneze din timp comportamentul copiilor și dorințele acestora. Cu un produs software bine
realizat, Moș Crăciun ar putea să se pună pe treabă încă de pe acum. Bătrânul cunoaște toți copiii,
însă trebuie să administreze totul cât mai bine. Trebuie să creați un program care permite evidența
tuturor copiilor și a tuturor jucăriilor.
Știm că moșul împarte jucării ce pot fi de mai multe tipuri, iar copiii pot fi copii cuminți, respectiv
neastâmpărați.
-Cunoaștem faptul că toate jucăriile au o denumire, o dimensiune (valoare numerică ce reprezintă
volumul cutiei în care a fost ambalat), și un tip (exemplu: “figurină”, “papușă”, “roboțel”, “telefon”,
etc).
-Jucăriile pot fi clasice, educative, electronice sau moderne.
-În cazul celor clasice este reținut pe lângă ceea ce este precizat mai sus și materialul și culoarea.
-Pentru jucăriile educative se reține abilitatea dezvoltată (exemplu: “gândirea”, “atenția”, “simțul
umorului”, “lucru în echipă”, “general”, etc).
-Pentru jucăriile electronice se cunoaște numărul de baterii.
-Jucăriile moderne pot fi considerate atât educative cât și electronice. În cazul jucăriilor moderne
moșul reține în plus brandul și modelul, iar numărul de baterii este 1, respectiv abilitatea dezvoltată
este “generală”.
-Pentru toți copiii, moșul cunoaște un ID ce este incrementat în mod automat, numele, prenumele,
adresa, vârsta, numărul de fapte bune și jucăriile pe care le primește (care pot să nu existe sau să fie
oricât de multe, în funcție de numărul de fapte bune). Fiecare copil primește jucării în funcție de
numărul de fapte bune (dacă numărul de fapte bune este x, copilul primește x jucării).
-Copiii cuminți primesc și un număr de dulciuri.
-Copiii neastâmpărați primesc și un număr de cărbuni.
-Pentru orice copil cuminte, numărul de fapte bune este cel puțin 10, în caz contrar, programul
realizat trebuie să afişeze un mesaj corespunzător şi să îi permită lui Moş Crăciun să reintroducă
valoarea.

Programul nostru final trebuie să permită rezolvarea problemei descrise mai sus astfel:
1. Să permită memorarea, citirea și afișarea a n copii (indiferent că sunt cuminți sau
neastâmpărați).
2. Să permită pentru fiecare copil memorarea, citirea și afișarea a m jucării (indiferent de tipul
acestora)
3. Să permită Moșului să găsească un copil după nume (dacă sunt mai mulţi copii cu nume
similar, vor fi afişaţi toţi cei care au textul căutat în componenţa numelui lor)
4. Să permită Moșului să ordoneze copiii după vârstă
5. Să permită Moșului să ordoneze copiii după numărul de fapte bune
6. Să îi permită Moşului să crească numărul de fapte bune cu o valoare X pentru un copil
identificat prin ID și adăugarea de X jucării pentru acel copil.
7. Să îi permită Moşului afișarea unui raport pentru toate jucăriile, oferind astfel numărul de
jucării totale create, din care este evidențiat numărul pentru fiecare tip de jucărie. Moşul
vrea să ştie astfel câte jucării a creat, chiar dacă le oferă copiilor sau le distruge, el tot le ia în
considerare.
Exemplu: Numărul total de jucării este 17 din care 3 sunt jucării clasice, 8 sunt jucării
educative, 4 sunt jucării electronice și 2 sunt jucării moderne.
-Acţiunile de mai sus vor fi evidenţiate într-un meniu.
-Pentru citirea obiectelor este necesar să fie afişate mesaje corespunzătoare informaţiilor
citite astfel încât utilizatorul să aibă cunoștințe despre datele pe care le citeşte.
-Pentru afişarea obiectelor este necesar să fie afişate mesaje corespunzătoare informaţiilor
afişate.
-Pentrutratareaerorilor/excepţiilor este necesar să oferiţi mesaje în consolă.
